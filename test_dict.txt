ཀ་ཅ༑༡.་ནོར་རྫས་ཀྱི་སྤྱི་མིང་སྟེ། ཀ་ཅ་གསོག་འཇོག་ཀ་ཅས་ཚིམ་པར་བྱེད་ཅེས་པ་ལྟ་བུ།༢.འཚོ་བའི་ཡོ་བྱད་ཀྱི་སྤྱི་མིང་སྟེ། སྣོད་ཀ་ཅ་ཞེས་པ་ལྟ་བུ།
ཀ་ཅི༑རས་ཆ་ཞིག་གི་མིང་།
ཀ་ཏོ་ར༑གཞོང་བ་ལྟ་བུའི་ཟས་སྣོད་ཅིག་གི་མིང་སྟེ། ཤེལ་གྱི་ཀ་ཏོ་ར། ཟངས་ཀྱི་ཀ་ཏོ་ར་ཞེས་པ་ལྟ་བུ།
ཀ་དག༑༡.་སྟོང་པ་ཉིད།༢.ཀ་ནས་དག་པ་སྟེ་ཐོག་མ་ཉིད་ནས་དྲི་མ་མེད་པ།
ཀ་པེད༑ལོ་གཅིག་སྐྱེ་བའི་རྩི་ཤིང་ཞིག་གི་འབྲས་བུའི་མིང་ཡིན། ཤུན་ཁོག་མཐུག་ལ་སྲ་བས་སྣུམ་ནག་གི་སྣོད་བྱེད་ཆོག་ཅིང་ས་བོན་སྨན་བྱེད་ཆོག
ཀ་བ༑༡.་ཁང་བ་དང་ཟམ་པ་སོགས་ཀྱི་གདུང་མ་འདེགས་བྱེད་ཀྱི་ཤིང་སོགས་གྱེན་འགྲེང་གི་མིང་། མིང་བསྡུས་ན་ཀ་ཞེས་འབྲི་ཆོག་སྟེ། ཀ་རིང་དང་ཀ་ཐུང་ཞེས་པ་ལྟ་བུ། ༼ཀ་རྟེན༽ ཀ་རྟིང་བརྟན་པོ་བྱེད་པའི་རྡོ་ལྟ་བུ། ༼ཀ་གཞུ༽ ཀ་མགོ་དང་གདུང་མའི་བར་གྱི་ཤིང་རྟེན། ༼ཀ་ཕུར༽ ཕྱུགས་འདོགས་བྱེད་ཀྱི་ཕུར་བ་རིང་བོ། ༼ཀ་མིག༽ ཁང་བ་ཀ་བཞི་མའི་ནང་གི་རྒྱ་ཁྱོན་ཏེ། ཁང་མིག་དང་དོན་གཅིག ༢་ཀ་བ་དང་དབྱིབས་མཚུངས་པའི་དངོས་པོའི་མིང་སྟེ། རི་མཐོན་པོ་གནམ་གྱི་ཀ་བ་ཞེས་པ་ལྟ་བུ།
ཀ་བེ་ཀོབ་བེ༑ཀབ་ཀོབ་སྟེ་མཉེན་པོ་མེད་པ། ཀོ་བ་བསྐམས་ནས་ཀབ་ཀོབ་ཏུ་གྱུར་ལྟ་བུ།