བཞུགས་སྒར་རྡ་སར་གསུང་ཆོས་སྩོལ་སྐབས་ཆོས་ཞུ་བ་ཚོས་དེབ་འགོད་ངེས་པར་བྱེད་དགོས། དེབ་འགོད་ནི་གསུང་ཆོས་མ་ཚུགས་པའི་ཉིན་ཤས་སྔོན་ནས་འགོ་འཛུགས་ཀྱིས་གསུང་ཆོས་ཀྱི་ཉིན་དང་པོ་བར་བྱེད་དགོས།
དེབ་འགོད་བྱེད་ཡུལ་མེག་ལོར་གྷན་ཇིར་ཡོད་པའི་བདེ་སྲུང་ཡན་ལག་ལས་ཁུངས་སུ་སྔ་དྲོའི་ཆུ་ཚོད་ ༩ ནས་ ༡ བར་དང་། ཉིན་རྒྱབ་ཆུ་ཚོད་ ༢ ནས་ ༥ བར་བྱེད་དགོས།
དེབ་འགོད་སྐབས་ཆོས་ཞུ་བ་སོ་སོས་ངོ་སྤྲོད་ལག་འཁྱེར་རམ་ཕྱི་བསྐྱོད་ལག་འཁྱེར་མཉམ་འཁྱེར་ཐོག་ལས་དོད་སྣེ་སེལ་ཧིན་སྒོར་ ༡༠ རེ་འབུལ་དགོས།